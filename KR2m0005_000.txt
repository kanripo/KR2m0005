# -*- mode: mandoku-view; -*-
#+TITLE: 建炎雜記
#+DATE: 2015-08-24 22:49:11.429690
#+PROPERTY: ID KR2m0005
#+PROPERTY: BASEEDITION WYG    
#+PROPERTY: JUAN 提要
<pb:KR2m0005_WYG_000-1a>¶
欽定四庫全書　　　　　史部十三¶
　建炎雜記甲集　　　　　政書類一(通制之屬/)¶
　　提要¶
　　　　(臣/)等謹案建炎雜記四十卷宋李心傳撰心¶
　　　　傳有建炎以來繫年要録已著録心傳長於¶
　　　　史學凡朝章國典多所諳習是書取南渡以¶
　　　　後事跡分門編類甲集二十卷分上徳郊廟¶
　　　　典禮制作朝事時事故事雜事官制取士財¶
<pb:KR2m0005_WYG_000-1b>¶
　　　　賦兵馬邊防十三門乙集二十卷少郊廟一¶
　　　　門而末卷别出邊事亦十三門每門各分子¶
　　　　目雖以雜記為名其體例實同㑹要葢與建¶
　　　　炎以來繫年要録互相經緯者也周宻齊東¶
　　　　野語嘗論所載趙師睪犬吠乃鄭斗所造以¶
　　　　報撻武學士之憤許及之曲膝費士寅狗竇¶
　　　　亦皆不得志報私讐者撰就醜詆韓侂胄僭¶
　　　　逆之類悉無其實云云葢掇拾羣言失真者¶
<pb:KR2m0005_WYG_000-2a>¶
　　　　固亦不免然於高孝光寧四朝禮樂刑政之¶
　　　　大以及職官科舉兵農食貨無不該具首尾¶
　　　　完贍多有馬端臨文獻通考章俊卿山堂考¶
　　　　索及宋史諸志所未載故通考稱為南渡以¶
　　　　來野史之最詳者王士禎居易録亦稱其大¶
　　　　綱細目粲然悉備為史家之巨擘言宋事者¶
　　　　當必於是有徴焉其書在宋有成都辛氏刋¶
　　　　本并冠以國史本傳暨宣取繫年要録指揮¶
<pb:KR2m0005_WYG_000-2b>¶
　　　　數通今惟寫本僅存案張端義貴耳三集序¶
　　　　稱心傳告以朝野雜記丁戊二集將成則是¶
　　　　書尚不止於甲乙二集而書録解題及宋史¶
　　　　本傳均未之及殆以晚年所輯書雖成而未¶
　　　　出故世不得見歟乾隆四十六年八月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
