# -*- mode: mandoku-view; -*-
#+TITLE: 建炎雜記
#+DATE: 2015-08-24 22:49:12.194107
#+PROPERTY: ID KR2m0005
#+PROPERTY: BASEEDITION WYG    
#+PROPERTY: JUAN 乙集卷十八
<pb:KR2m0005_WYG_038-1a>¶
欽定四庫全書¶
　建炎雜記乙集卷十八¶
　　　　　　　　　　　　宋　李心傳　撰¶
　　邉防¶
　　　丙寅淮漢蜀口用兵事(吴曦之變附/)¶
自隆興甲申朝廷與金人再和逮開禧丙寅凡四十三¶
年矣其年夏五月六日丙戌内批北鄙世讐久稽報復¶
爰遵先志决䇿討除宜頒詔音明示海内先是韓侂胄¶
<pb:KR2m0005_WYG_038-1b>¶
用事又有勸其立盖世功名以自固者侂胄然之嘉泰¶
元年秋八月二日己夘殿前都指揮使吴曦為興州都¶
統制窺陕之意自此起矣三年冬知安豐軍㢘仲方言¶
淮北流民有願過淮者帥臣以聞㑹辛殿撰棄疾除紹¶
興府過闕入見言金必亂必亡願付之元老大臣務為¶
倉猝可以應變之計侂胄大喜時四年正月也既而盱¶
眙臣施宿正旦副使林伯成皆言地方事甚憂議遣許¶
知院及之守金陵為出師之計不行而罷自是㐮帥鄭¶
<pb:KR2m0005_WYG_038-2a>¶
挺淮漕鄧友龍皆進用兵之䇿執政張伯子費戒甫心¶
知其難而未敢顯諫皆出之潼守楊嗣勛湖廣總領傅¶
景初移言其不可相繼抵罪至開禧改元䇿士有論云¶
宜乗機以定中原者侂胄大喜用兵之意遂决金人頗¶
伺知之五月遣其平章事布薩揆為宣撫使駐開封是¶
月二十七日甲申鎮江都統戚拱遣忠義人朱裕結連¶
本縣弓手李全焚漣水縣(李全即/李鉄搶)六月五日辛夘詔内¶
外諸軍宻為行軍之計十四日庚子程資政松為四川¶
<pb:KR2m0005_WYG_038-2b>¶
制置使李伯珍諫議以謂止開邉乃同日補外七月二¶
十六日壬辰宰執陳自强等四人援國朝故事乞命侂¶
胄兼領平章事䑓諫鄧友龍等繼亦請七月四日己未¶
自强等再奏五日庚申侂胄除平章軍國事十月己丑¶
樞宻承㫖蘇師旦除安逺軍莭度使在京宫觀是月李¶
季章為生辰使乞斬朱裕梟首境上従之八月十九日¶
甲辰趙從善罷户部尚書以其有異論也二十日乙巳¶
殿前副都指揮使郭倪為鎮江都統制李季章使還言¶
<pb:KR2m0005_WYG_038-3a>¶
兵不可輕動不聽明年正月二十一日癸夘先命户部¶
侍郎薛叔似為京西湖北宣諭使於是左司諌楊枝大¶
理少卿陳景俊太學博士錢廷玉上恢擴大計三月十三¶
日癸巳遂命程松為四川宣撫使吴曦副之十三日甲¶
午鄧給事友龍為兩淮宣諭使二十四日乙巳錢怡同¶
罷参知政事行諫䟽也後二日又䧏两官送信州居住¶
二十六日丁未松始受命二十七日戊申曦受命㑹徐¶
文子自䖏州召歸入見言莫若因建儲而弭兵二十八¶
<pb:KR2m0005_WYG_038-3b>¶
日己酉䧏其二官用殿中侍御史徐柟章䟽也四月十¶
三日甲子兩宣諭並陞宣撫使十七日戊辰吴曦兼陕¶
西河東路招撫使十九日庚午特追秦檜王爵仍改諡¶
以李季章有請也詔郭倪兼山東京東招撫使荆鄂都¶
統制趙淳兼京西招撫使副都統皇甫斌副之是日程¶
松發成都二十六日丁丑吴曦遣其客姚淮原詣金廷¶
獻關外四州之地求封為蜀王是日鎮江武鋒軍統制¶
陳孝廣復泗州江州左軍統制許進復新息縣二十七¶
<pb:KR2m0005_WYG_038-4a>¶
日戊寅光州忠義人孫成復褒信縣二十八日己夘泗¶
州總領所以進義副尉楊巨源監興州合人倉五月辛¶
巳朔陳孝廣復虹縣侂胄聞已得泗州乃議䧏詔七日¶
丁亥詔下十二日壬辰楊嗣勛移知成都府十四日癸¶
巳程松至漢中是日皇甫斌大敗于唐州興元都統秦¶
世輔出師至城固軍亂池州副都統郭偉主管馬軍行¶
司公事李汝翼亦敗于宿州城下二十四日癸夘倬等¶
還至蘄縣敵追而倬等執其馬司後軍統制田俊邁以¶
<pb:KR2m0005_WYG_038-4b>¶
遺敵人乃得免二十九日甲戌安子文以陕西河東招¶
撫司随軍轉運置司河池六月四日甲寅鄧友龍罷丘¶
宗卿代為宣撫使七日丁巳官軍復褒信縣十八日丁¶
夘曲赦海州是日建康副都統田林復夀春府二十八¶
日戊寅蘓師旦在外宫觀以侂胄奏劾也尋責栁州移¶
韶州先是馬司及建康池州諸軍渡淮者七萬至是招¶
收僅得四萬丘宗卿親往揚州部分諸將悉二衛江上¶
軍民之兵合四十六萬一千一百三十一人分守沿淮¶
<pb:KR2m0005_WYG_038-5a>¶
要害是日金州副都總彭輅進屯上津金人封吴曦蜀¶
王賜金印七月二日辛巳梁祥義士統制毌丘思襲取¶
和尚原權都統制范仲壬出師寳雞小犍二十四日癸¶
夘李季章参知政事八月二十四日丁夘斬郭倬于京¶
口諸將李汝翼王大節李爽皆流嶺南楊嗣勛遺侂胄¶
書言蜀兵驕糧乏國計已匱暫休息以歸再為後圖未謂¶
失計九月四日壬子金復和尚原十月廿九日丙子金¶
自清河口渡淮守将郭超失利金圍楚州十一月四日¶
<pb:KR2m0005_WYG_038-5b>¶
辛巳金犯棗陽有北来韓元靚者至真州㣲露和意自¶
言安陽人魏公五世孫也丘宗卿遣人䕶送北還令問¶
端的七日甲申宗卿簽書樞宻院事督視江淮軍馬是¶
日金犯神馬坡荆鄂副都統友諒突圍趨㐮陽八日乙¶
酉趙淳焚城九日丙戌忠勇軍統制吕渭孫欲圖統制¶
友諒格殺之十一日戊子以金人渡淮奏告天地宗廟¶
社稷是日金犯瀘州副都統制田琳拒之十八日乙未¶
陳益之除荆湖宣撫副使(自湖廣/總領除)金㳺騎渡漢十九日¶
<pb:KR2m0005_WYG_038-6a>¶
丙申侂胄獻家財二十萬以贍軍優詔褒納是日瀘州¶
受圍丘宗卿所遣送韓元靚之人還得幅紙乃行省文¶
字宗卿聞于朝二十日丁酉金犯舊岷州踏白軍統制¶
王喜引兵遁二十一日戊戌金圍和州守将周虎拒之¶
信陽軍失守二十四日辛酉㐮陽圍合趙淳憂悸成疾¶
将士奉之以守蜀漢路斷金圍皂郊不下移屯天水縣¶
二十五日壬寅金犯随州守臣遁去州人具香花迎拜¶
金歛兵不殺遂至徳安二十七日甲辰金犯真州士民¶
<pb:KR2m0005_WYG_038-6b>¶
奔逐渡江者十餘萬守臣文挺臣亟具舟以濟又給廪¶
食之於是濠梁安豐及並邉諸戍皆沒于金矣二十八¶
日乙巳金陷西州十二月二日戊申金兵二萬人犯徳¶
安府守将季師拒之是日金兵二萬攻㐮陽東南西門¶
不克四日庚戌金䧟成州守臣辛槱之遁去是晚吳¶
曦焚河池縣退歸青野原七日癸丑曦自殺金平退歸¶
魚關是日和州圍觧八日甲寅金攻六合縣郭倪遣前¶
軍統制郭僎救之遇于湑浦橋官軍大敗倪棄揚州走¶
<pb:KR2m0005_WYG_038-7a>¶
瓜州先是督府募得盱眙小吏王文持書往金帳大畧¶
謂用兵乃蘇師旦鄧友龍皇甫斌等所為非朝廷意文¶
等還金答書悖慢多所要索且謂侂胄無意于用兵則¶
師旦等豈敢擅專又言奉命往討不敢自專進止豈敢¶
冒罪申奏督府再遺書許以刷還淮元流移人及今年¶
嵗幣金有許意朝廷乃以報書授督府督府遣正從郎¶
招撫司幹辦公事陳璧假工部員外郎與國信所掌儀¶
葛宗裔充小使持第三書以往㑹六合交兵郭僎䘮敗¶
<pb:KR2m0005_WYG_038-7b>¶
而第三書適亦犯金之廟諱金遂以用兵詰責小使却¶
其書而還十一日丁巳金䧟大散關都統制毌丘思不¶
知所在十二日戊午思单騎至興元程松絀之以總管¶
孫忠鋭權總制十七日癸亥夜魏友諒之軍又潰於花¶
泉友諒走江陵二十日丙寅金遣吴端持詔印授吴曦¶
于宜口二十一日丁夘金犯七方關興州中軍正將李¶
好義拒之二十二日戊辰曦自宜口歸興州是日以後淮¶
南金騎漸退濠州尚為金據使一統軍守之二十三日¶
<pb:KR2m0005_WYG_038-8a>¶
己巳郭宜罷招撫使以丘宗卿奏劾也二十四日庚午¶
薛象先陳益之罷宣撫副使吳徳夫為京湖撫使仍至¶
江陵府二十六日壬申興州天赤如血照地如晝自月¶
初起有兩耳相摩於初晴之時至是復有此異二十七¶
日癸酉曦始稱蜀王二十八日甲戌鎮江副都統畢再¶
遇陞都統制權招撫司公事二十九日乙亥程松自米¶
倉山路出閬州順流以歸三年正月丁丑朔丘宗卿罷¶
初小使既却還宗卿復乞朝廷移書敵帳以續前議又¶
<pb:KR2m0005_WYG_038-8b>¶
謂金指太師平章為元謀若移書乞暫免繫銜侂胄大¶
怒故宗卿遽罷宗卿道遇所遣使臣皇甫㳟自汴京囬¶
言行省完顔弼右副元帥赫舍哩志寜皆有和意三日¶
己夘吳曦下黄榜於四路偽四川都轉運使徐景望入¶
利州為總領官劉智夫所逐已己卯張知院嚴督視江淮¶
軍馬開府揚州六日辛巳吳曦遣催鋒軍統制禄禧以¶
兵一千五百戍萬州八日癸未金入階州十五日辛夘¶
權大安軍馬震仲革父不受偽命飲藥死十八日甲午¶
<pb:KR2m0005_WYG_038-9a>¶
曦僣位於興州以安子文為丞相長史權行都省事子¶
文稱疾不出曦又下黄榜於四路二十二日戊戌利州¶
轉運判官陳逢孺不受偽命削髮於利州之石𨫼二十¶
四日庚子彭輅以帳下百餘人奔㐮陽二十五日辛丑¶
李好義與其徒謀舉義二十七日癸夘嚴進引兵入城¶
都二月二日戊申楊嗣勛下令稱提錢引大書開禧之¶
號以掲之墨榜凡數千計十一日丁巳祿祁自重慶引¶
兵入䕫州(祁即禧也避/曦嫌名改之)十三日己未曦反書内聞程松¶
<pb:KR2m0005_WYG_038-9b>¶
罷蠟書拜嗣勛為制置使侂胄與曦書許以茅土之封¶
書與御札同發十六日壬戌楊巨源至興州見安子文¶
謀舉義子文喜十七日癸亥始出視事十八日甲子曦¶
之客鄱陽董鎮以偽命至成都二十四日庚子㐮陽圍¶
觧二十五日辛未鳳州進士楊君玉引楊巨源以見李¶
好義二十六日壬申巨源介好義以謁子文議遂定君¶
玊退與其鄉人白子申共草宻詔而子文于二十九日¶
乙亥未明好義以所結官軍殺曦於偽宫軍士李貴斬¶
<pb:KR2m0005_WYG_038-10a>¶
曦首巨源尋以義士至君玉宣宻詔子文權宣撫使巨¶
源為𠫭賛軍事三月二日丁丑侂胄手書興州是日斬¶
景望四日己夘利州帥臣劉師文帛書至行在復賜帛¶
書令從長䖏置六日辛巳董鎮至廣都為費戒甫所殺¶
(新知潼/川未上)十一月丙戌賜安子文帛書諭以能殺曦報國¶
當不次推賞雖二府之崇亦所不吝十二日丁亥新潼¶
川府觀察推官趙彦呐斬祿禧於䕫州十四日己丑瀘¶
帥李君亮所遣間使至行在就賜費戒甫帛書令恊心¶
<pb:KR2m0005_WYG_038-10b>¶
經理十七日壬辰興州踏白軍統領劉昌國引所部至¶
階州敵引去十八日癸巳興州中軍統制李好義復西¶
和州二十一日丙申命吳徳夫兼總西事二十二日丁¶
酉敵去成州二十四日己亥興州都統制王喜至河池¶
而敵已遁二十五日庚子露布至行在朝廷大喜即日¶
拜安子文端明殿學士知興州兼四州宣撫副使而楊¶
嗣勛為四川宣撫制置使兼知成都府許成子為四川¶
宣諭使(以起居/舎人充)程松落大學士䧏六官筠州居住是日¶
<pb:KR2m0005_WYG_038-11a>¶
忠義統領張翼復鳳州二十六日辛丑曲赦四川二十¶
七日壬寅程松再責順昌軍節度副使澧州安置三十¶
日乙巳改命吳徳夫兼四川宣諭使是日忠義人劉信¶
復黄牛堡四月八日癸丑忠義人復大散關十五日庚¶
申宇文挺權京湖宣撫司(自兵部/尚書除)二十二日丁卯吳曦¶
首凾至行在詔付都堂審撿詔楊嗣勛赴闕吳徳夫代¶
為制置使二十三日戊辰獻曦首於廟社梟二日錢伯¶
同復除𠫭知政事二十八日癸酉金復取大散關五月¶
<pb:KR2m0005_WYG_038-11b>¶
八日癸未楊巨源殺孫忠鋭於鳳州十六日辛夘巨源¶
與敵戰于長橋敗績二十三戊戌楊嗣勛依舊四川置¶
制使吳徳夫撫諭犒勞畢赴行在二十六日辛丑興州¶
副都統制李好義襲秦州不克敗歸六月十五日己未¶
好義遇毒死十九日癸亥太府寺丞林拱辰為金國通¶
謝使以書通問時方信孺自軍前歸言金有和意也二¶
十八日壬申安子文執楊巨源以属吏二十九日癸酉¶
夜將官樊世顯殺巨源於大安之舟中七月二日己亥¶
<pb:KR2m0005_WYG_038-12a>¶
通謝使發行在八月十九日壬戌宻劄除劉師文四川¶
宣撫使随所在置制司事訖奏九月四日丁丑詔以和¶
議未可就令諸大帥申儆邉備時方信孺自州歸言金¶
人欲責正隆以前禮賂且以侵疆為界又索犒軍銀數¶
十萬又欲縛送首議用兵賊臣信孺至都堂不敢遽白¶
侂胄欲窮其説乃㣲及之侂胄大怒復有用兵意六日¶
己夘辛㓜安除樞宻都承㫖疾速赴行在㑹㓜安疾卒¶
乃已八日辛巳詔督視張知院日下前来奏事如久則¶
<pb:KR2m0005_WYG_038-12b>¶
無功也九日壬午信孺坐以私覿物作大臣送遺有失¶
事體追奪三官臨江軍居住十三日丙戌詔通問使還¶
行在命淮西漕臣張頴措置雄淮軍十八日辛夘新除¶
殿前副都指揮使趙淳為淮制置使二十一日甲午張¶
知院罷二十八日辛丑監登聞鼓院王柟持書赴金國¶
都副元帥府(柟倫孫自主管臨安/府城南左廂公事差)十月七日己未詔諭¶
軍民以和議未成金多要索之故詔詞畧曰苐惟敵人¶
隂誘賊曦計其納叛之日乃在交鋒之前是則造端豈¶
<pb:KR2m0005_WYG_038-13a>¶
專在我又曰事雖過舉盖係於綱常理貴反求况形¶
於悔艾反我和戰視敵從違自用兵以来蜀口淮漢之¶
民死于兵火者不可勝數公私之力為之大屈而侂胄¶
歸罪金人加兵之意未巳國人憂之遂有去凶之議焉¶
(去凶和敵事體尤大/語在朝事中可互考)¶
　¶
　¶
　¶
<pb:KR2m0005_WYG_038-13b>¶
　¶
　¶
　¶
　¶
　¶
　¶
　¶
　建炎雜記乙集卷十八¶
